Обележавање текста
==================

Текстуални садржај представља практично незаобилазни део садржаја HTML докумената. Због своје разноврсности, HTML стандард прописује неколико елемената за обележавање текста, који се могу издвојити у наредне категорије:

- Наслови (*h1, h2, h3, h4, h5, h6*)
- Текстуалне целине (*p, span, pre*)
- Елементи за форматирање текста (*br, hr, b, strong, i, em, sub, sup*)
- Цитати (*blockquote, q, cite, abbr*)

Наслови се користе када желимо да именујемо неку логичку целину у садржају. У зависности од важности коју садржај има, за његов наслов треба одабрати одговарајући HTML елемент. Постоји шест елемената који представљају наслове (поднаслове, подподнаслове, итд.) и то су (поређани од најважнијег до најмање важног): *h1, h2, h3, h4, h5 и h6*. На пример, елемент h1 се углавном користи за наслов веб-странице, елемент h2 за најважније делове на веб-страници, итд. Сви наслови су блоковски елементи.

.. petlja-editor:: Poglavlje2/2/index.html

    index.html
    <!DOCTYPE html>
    <html lang="sr">
    <head>
        <meta charset="utf-8">
        <title>Наслови</title>
    </head>
    <body>
        <h1>Наслов 1</h1>
        <h2>Наслов 2</h2>
        <h3>Наслов 3</h3>
        <h4>Наслов 4</h4>
        <h5>Наслов 5</h5>
        <h6>Наслов 6</h6>
    </body>
    </html>





.. image:: ../../_images/slika_62a.jpg
    :width: 780
    :align: center

За обележавање текстуалног садржаја првобитно се користе елементи *p* и *span*. Елемент *p* представља блоковски елемент за обележавање пасуса, односно једне текстуалне целине. За разлику од њега, елемент *span* представља линијски елемент за обележавање произвољног дела неког текста, обично једне речи, синтагме или дела реченице. Оба елемента се користе и за означавање функционалних целина на које ће деловати неки програмски код.

Већ знаш да веб-прегледач приликом процесирања HTML документа узастопне групе белина сматра тачно једним карактером размака. Међутим, некада је корисно да текстуални садржај приказује баш онако како је написан у односу на белине. У те сврхе се може користити елемент pre, који ће очувати значење белина у HTML садржају који се наведе под тим елементом.

.. petlja-editor:: Poglavlje2/3/index.html

    index.html
    <!DOCTYPE html>
    <html lang="sr">
    <head>
        <meta charset="utf-8">
        <title>Текстуалне целине</title>
    </head>
    <body>
        <h1>Текстуалне целине</h1>

        <p>Овај текст је записан у оквиру једног елемента који представља пасус.</p>

        <p>
        Овај текст је записан у оквиру наредног елемента који представља пасус.
        Примети да је овај пасус започет у новом реду.
        </p>

        <p>
        У оквиру овог пасуса постоји део текста који је
        <span>обележен елементом ”span”</span>.
        </p>

        <h2>Преформатирани текстуални садржај</h2>

        <pre>
            a = 5
            b = 4
                
            print(a &lt; b)
        </pre>
    </body>
    </html>


.. image:: ../../_images/slika_62b.jpg
    :width: 780
    :align: center

Зарад форматирања текста, могуће је користити и наредне HTML елементе:

- Елемент *br* користи се за преламање текста у наредни ред.
- Елемент *hr* користи се за навођење хоризонталне линије која се простире читавом доступном ширином.
- Елемент *b* користи се за подебљавање текста без придодавања посебног значаја тексту.
- Елемент *strong* користи се за навођење да текст који он обележава има велики значај.
- Елемент *i* користи се за дефинисање дела текста који се на неки начин издваја од остатка текста. Примери употребе укључују навођење: техничког термина, фраза из другог језика, мисли, промена перспективе, и др.
- Елемент *em* користи се за означавање истакнутог текста.
- Елемент *sub* користи се за означавање текста у потпису (тј. испод линије текста).
- Елемент *sup* користи се за означавање текста у натпису (тј. изнад линије текста).

.. petlja-editor:: Poglavlje2/4/index.html

    index.html
    <!DOCTYPE html>
    <html lang="sr">
    <head>
        <meta charset="utf-8">
        <title>Елементи за форматирање текста</title>
    </head>
    <body>
        <h1>Елементи за форматирање текста</h1>

        <p>
        Овај пасус садржи текст<br>који је преломљен у више редова<br>коришћењем
        елемента ”br”.
        </p>

        <p>Овом пасусу следи елемент за креирање хоризонталне линије.</p>

        <hr>

        <p>
        Овај пасус садржи <b>подебљани текст</b>,
        <strong>текст којем се придодаје важност</strong>, <i>искошени текст</i>,
        <em>истакнути текст</em>, па чак и текст који је написан
        <sub>испод</sub> или <sup>изнад</sup> регуларне линије текста.
        </p>
    </body>
    </html>


.. image:: ../../_images/slika_62c.jpg
    :width: 780
    :align: center
    
Посебно од интереса могу бити наредни елементи за цитирање:

- Елемент *blockquote* служи за навођење блоковских цитата.
- Елемент *q* служи за навођење линијских цитата.
- Елемент *cite* служи за навођење референци.
- Елемент *abbr* служи за навођење скраћеница.

.. petlja-editor:: Poglavlje2/5/index.html

    index.html
    <!DOCTYPE html>
    <html lang="sr">
    <head>
        <meta charset="utf-8">
        <title>Елементи за цитирање</title>
    </head>
    <body>
        <h1>Елементи за цитирање</h1>

        <p>
        Прва реченица било код писаног текста обично се сматра најважнијом. Читаоце привуче на први поглед, а такође поставља и тон у којем је књига написана. На пример, прва реченица романа <cite>Последње Царство</cite> аутора Брендона Сандерсона гласи:
        <blockquote>Пепео је падао са неба.</blockquote>
        </p>

        <h2>Скраћенице у свету књига</h2>

        <p>Да ли знаш да је <abbr>MC</abbr> скраћеница за <q>главни лик</q> (од енглеског: <q>Main Character</q>)?</p>

        <p>А да је <abbr>RAFA</abbr> скраћеница за <q>Read And Find Out</q> (<q>прочитај и сазнај</q>)?</p> 
    </body>
    </html>


.. image:: ../../_images/slika_62d.jpg
    :width: 780
    :align: center

