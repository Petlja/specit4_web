Везе и адресе
=============

Везе су линијски елементи који служе за повезивање ресурса на вебу, махом веб-страница или њихових фрагмената, али и других ресурса. Заправо, везе представљају окосницу хипертекста, с обзиром на то да се управо овим елементима омогућава нелинеарност конзумирања садржаја.

Уколико желиш да додаш везу ка неком ресурсу на веб-страници, потребно је да на месту где веза треба да се појави користиш елемент a (аnchor). Атрибут href представља једини обавезни атрибут чија је вредност путања до ресурса који се увози. Путања може бити релативна у односу на адресу веб-странице или апсолутна (тј. могуће је навести произвољну URL адресу).

Наредна веб-страница садржи две везе које илуструју коришћење обе врсте адреса.

::

    Poglavlje2/12/index.html

.. image:: ../../_images/slika_71a.jpg
    :width: 780
    :align: center

Прва веза води ка документу који се налази у истом директоријуму:

::

    Poglavlje2/12/2.html

.. image:: ../../_images/slika_71b.jpg
    :width: 780
    :align: center

Друга веза води ка веб-страници на удаљеном серверу:

.. image:: ../../_images/slika_71c.jpg
    :width: 780
    :align: center

Присети се да URL адресе могу садржати фрагменте. Навођење фрагмента у оквиру URL адресе у већини савремених веб-прегледача значи да ће веб-прегледач покушати да пронађе елемент чији атрибут *id* има вредност тог фрагмента и аутоматски ће померити поглед тако да тај елемент буде видљив.

.. learnmorenote:: Занимљивост:

 Ето још једног разлога зашто идентификатори морају бити јединствени у оквиру веб-странице. У супротном, веб-прегледач може да фокусира елемент који нисмо очекивали.

Наредна веб-страница садржи две везе од којих једна води ка елементу у оквиру исте веб-странице (једноставно, навођењем само фрагмента), док друга води ка елементу у оквиру неке друге веб-странице (навођењем фрагмента уз путању, која је у овом случају релативна, али једнако функционише и уз апсолутне путање).

::

    Poglavlje2/13/index.html

.. image:: ../../_images/slika_71d.jpg
    :width: 780
    :align: center

Ако кликнеш, на пример, на другу везу, веб-прегледач ће учитати другу веб-страницу и померити поглед тако да елемент са идентификатором који одговара фрагменту буде на врху погледа.

.. image:: ../../_images/slika_71e.jpg
    :width: 780
    :align: center

Примети да се у адресној линији појављује фрагмент:

.. image:: ../../_images/slika_71f.jpg
    :width: 780
    :align: center

У зависности од вредности наредних атрибута примењених над елементом a, веза може имати различите карактеристике:

- Атрибут *target* одређује на који начин ће веб-прегледач обрадити захтев. Наредна табела илуструје могуће вредности и њихово понашање. 

+----------------------------+-------------------------------------------------------------------------------------------------------+
| Вредност атрибута *target* | Понашање                                                                                              |
+============================+=======================================================================================================+
| *_self* (подразумевано)    | Ресурс ће бити отворен у истом прозору/језичку у којем је документ који садржи везу која је отворена. |
+----------------------------+-------------------------------------------------------------------------------------------------------+
| *_blank*                   | Ресурс ће бити отворен у новом прозору/језичку.                                                       |
+----------------------------+-------------------------------------------------------------------------------------------------------+
| *_parent*                  | Ресурс ће бити отворен у родитељском оквиру. (Користи се у угнежђеним документима.)                   |
+----------------------------+-------------------------------------------------------------------------------------------------------+
| *_top*                     | Ресурс ће бити отворен у целом садржају прозора. (Користи се у угнежђеним документима.)               |
+----------------------------+-------------------------------------------------------------------------------------------------------+

- Атрибут *hreflang* диктира језик увезеног веб-ресурса.
- Атрибут *type* означава тип увезеног веб-ресурса.

::

    Poglavlje2/14/index.html

.. image:: ../../_images/slika_71g.jpg
    :width: 780
    :align: center

Кликом на везу можеш приметити да се отворио нови језичак веб-прегледача:

.. image:: ../../_images/slika_71h.jpg
    :width: 780
    :align: center